Kdo je Jan Barášek?
===================

> id: "4d33b3b0-f639-40e3-8a8a-23d6d4ca2f84"
> slug:
> 	cs: janbarasek
>
> publicationDate: "2022-05-08 11:30:00"
> mainCategoryId: "f930abc9-c635-4758-bd88-9749eb262b55"

Jan Barášek je mladý nezávislý podnikatel v oblasti vývoje a správy online služeb.

Od roku 2009 provozuje internetový portál Baraja.cz nabízející specifické služby pro IT komunitu. Pravidelně píše a veřejně diskutuje o problematice.

V roce 2016 se při zahájení podnikání rozhodl jít strategií co nejvyšší kvality, protože je přesvědčen, že ve světe existuje enormní množství klientů, kteří požadují maximální kvalitu a spolehlivost a nevadí jim si trochu víc připlatit. V konečném důsledku ušetří čas, který je mnohem dražší, než jejich peníze.

> „Jsem nezávislý, otevřený novým věcem a jednám transparentně.
>
> Chovám se tak jako osobnost, i tak prezentuji své produkty.“

Životní poslání
---------------

Jan Barášek sám sebe označuje za workoholika, protože obvykle tráví každý pracovní den 13 hodin v kanceláři a připravuje nové produkty pro budoucnost.

> „Mám stovky inovativních nápadů, na které trh ještě není připraven.“

V roce 2014 jsem si začal hrát s umělou inteligencí a strojovým zpracováním dat. Jsem přesvědčen, že „skutečná“ umělá inteligence je již velmi blízko a všechno je to jen otázkou prostředků. Již od prvních počítačů se totiž začaly objevovat náhodné kusy kódu, které lze svým způsobem za inteligentní označit.

Abych mohl svou teorii otestovat, začal jsem vyvíjet nezávislý projekt [VikiTron](https://vikitron.com), což je znalostní vyhledávač, který má za úkol na základě uživatelského dotazu najít množinu odpovědí a z nich inteligentně sestavit výsledek, který reálně odpovídá na zadaný dotaz.

Při vývoji projektů jsem velmi brzy pochopil, že úspěch webu není jen o validním HTML, ale jde také o skvělý uživatelský zážitek a marketing. Cílem každého webu totiž je nejen obsloužit potřebu uživatele, ale také provozovateli přivést peníze. Začal jsem proto původně hobby projekt brát víc komerčně a postavil na něm společně s kamarádem Markem Valáškem celou matematickou platformu Mathematicator.

> „Miluji matematiku, programování a vyhledávání. Mým posláním je tyto obory propojit.“

Při spuštění první veřejné verze Mathematicatoru mi bylo 15 let.

<img src="https://baraja.cz/content/about/mathematicator-2014.jpg" alt="Mathematicator v roce 2014" class="w-100 mb-3">

V roce 2014 jsem ze svého pokoje spustil první verzi Mathematicatoru, dnes nejúspěšnější český web o matematice. Tehdy šlo o technologický unikát a dodnes válcuje konkurenci.

První online projekt
--------------------

Už od mala jsem měl podnikatelské tendence a musel jsem něco tvořit. Místo hraní her mě víc bavilo vymýšlet celé nové hry a jejich strategie. Místo čtení článků mě víc bavilo nový text psát. Počítače pomohly tvořit ještě víc, než bylo kdy možné.

Díky vzácné náhodě se mi na Základní škole podařilo potkat se s učitelem, který rozumněl problematice získání domény, hostingu a publikace webu na internet. Protože jsem byl vždycky velmi skromný, podařilo se mi ve 13 letech z kapesného na svačiny ušetřit 500 korun a koupit si doménu s hostingem na celý rok dopředu. Do dnes si pamatuji, jak jsem šel zaplatit fakturu hotově složenkou na poštu a pak čekal 3 dny, až doménu získám.

Protože jsem se programování tehdy ještě velmi intenzivně učil, tak byl první web věnován právě programování v jazyce PHP. Web po mnoha redesignech funguje do dnes.

> „Tady se píše historie!“

Ve 20 letech jsem začal hledat hardwarového partnera pro řešení mimořádně komplikovaných zakázek. Svět je ale malý, poznal jsem se se Zdeňkem Hradilem, který je nyní můj dobrý kamarád a tehdy založil hosting, kde byl hostován můj první web. Tuto životní náhodu jsem zjistil až po mnoha letech.

<img src="https://baraja.cz/content/about/prvni-web.jpg" alt="Můj první web" class="w-100 mb-3">

Svůj první veřejný web jsem spustil v roce 2009, tehdy mi bylo 13 let. Pro naprogramování webu mi stačil počítač za 5 tisíc korun, který měl podobnou hardwarovou konfiguraci, jako mají moje současné chytré hodinky.

Musíme se stále posouvat
------------------------

Nejhorší období života pro mě byla škola, protože jsem musel chodit do neefektivního školního systému, který mě velmi agresivně okrádal o čas, který umím investovat lépe. Až po letech jsem pochopil, že onen pocit z neefektivity není nic zvláštního a jde o skutečný problém, který má obrovské následky na lidi kolem.

Začal jsem hledat alternativní způsoby, jak se neustále posouvat kupředu. Ať už jde o osobní rozvoj, finanční gramotnost nebo nové technologie.

V rámci vlastního osobního růstu píšu velmi aktivně články, kde popisuji postřehy, jeden z těch lepší je například Komerční vývoj webu pohledem vývojáře v roce 2019, kde popisuji situaci v mojí sociální bublině v Praze.

> „Nejsme vagony na nádraží, abychom se pořád někam posouvali.“

Citát popisuje názor lidí v mé sociální bublině na Kladně, což je město, z kterého původně pocházím. Po přestěhování do Prahy jsem se setkal spíše s opačnou tendencí.

Pojďme psát další řádky společně
--------------------------------

Svět nás potřebuje, pojďme spolu tvořit další produkty, co zlepší svět!

Pokud vás příběh zaujmul, napište mi! Rád si váš vzkaz přečtu a odpovím.
