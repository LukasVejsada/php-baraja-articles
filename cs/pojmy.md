Základní pojmy vývojářů
================================

> id: 762ac987-34ec-45cc-a791-dc3137a998f2
> slugCS: pojmy
> perex: Základní pojmy vývojářů ohledně jazyka PHP. Seznámení s oblastí a orientace v problematice.
> publicationDate: 2016-12-31 13:59:03
> mainCategoryId: 6cbbbf59-9bbd-4ca3-a6c3-eb204a2f8070

Jedná se o velice stručný seznam základních pojmů, které by měl znát každý začínající vývojář. Všechny je využívám napříč články.

Pro programátory
--------------------------

- **Program** - samostatně nezávisle běžící úloha pro počítač.
- **Script** - řada instrukcí, které vykonává nějaký interpret (třeba PHP zpracovává speciální běhové prostředí na serveru a JavaScript zase webový prohlížeč).
- **Programovací jazyk** - jazyk, jakým počítači popisujete instrukce, které má vykonat.
- **Algoritmus** - přesný postup řešení problému pro počítač, který lze vyřešit za konečný čas.
- **Server** - speciálně vyhrazený počítač s neustálým připojením do internetu, který poskytuje služby uživatelům (třeba poskytuje webové stránky).
- **Démon** - program, který běží na pozadí systému a čeká na určitou událost. Až tato událost nastane, tak se spustí.
- **Chytrý program** - dobře a efektivně navržený program. Funguje rychle, bez pádů, netrpí chybami.
- **Hloupý program** - opak chytrého programu. Je pomalý, neefektivní, zasekává se, padá nebo vůbec nefunguje.
- **Naivní řešení** - většinou první myšlenka, jak danou úlohu řešit. Bývá velice jednoduchá a často funguje jen za dost specifických podmínek.
- **Syntaxe** - popisuje, jak správně psát kódy programů, aby splňovaly normy jazyka (něco jako pravopis).
- **Řetězec** - posloupnost znaků, tedy skupina jednoho a více znaků. Typicky se píše do uvozovek.

Týkající se PHP
--------------------------

- **Kód (zdrojový)** - zdrojový kód HTML stránky. Je to textový soubor, který dostane prohlížeč od webového serveru a podle něj vykresluje grafiku stránky. HTML je kódovací jazyk.
- **Script** - není program! Speciálně napsaný kód, který zpracovává interpret jazyka (například webový prohlížeč) a podle něj něco dělá.
- **Interpretovaný jazyk** - zdrojový kód neběží přímo na procesoru, ale využívá **interpret** (třeba PHP).
- **Parser (jazykový parser)** - je program, který zpracovává instrukce a následně je provádí.
- **Parser (obecně)** - program nebo script, který prochází text nebo kód a zpracovává ho podle předem jasně definovaných pravidel.
- **Cron** - script, který se spouští jednou za určitý časový úsek (nejčastěji každý den, hodinu, 30 minut, ...)
- **Validátor** - program, který kontroluje čistotu a správnost (validnost) kódu.
- **Validní kód** - je takový kód, který odpovídá všem normám psaní kódů a neobsahuje formální chyby.

Obecně o počítačích
--------------------------

- **Hardware** - fyzická část počítače. Všechno, do čeho se dá kopnout, když něco nefunguje.
- **Software** - programy a data. Zkrátka všechno, na co se nedá sáhnout.
- **Ping** - odezva síťě a serveru. Je to čas, za jak dlouho doputují data od vás k serveru a zpět.
